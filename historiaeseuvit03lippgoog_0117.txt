OCT. 3 nr. s. Gens-noo ΑΒΒΑΤΕ Bnomexst ⁴03

ἓ 33. Ea namque tempestate Broniensis ecclesia erat instar
arbusculae recens plantatae, necdum satis radicatae: quae irri-
gationem expetens, si cultoris industria dormiret, marcescit et
inutilis fit. Nec hoc tamen contentus ComeS, beati viri insigni
probitate et religione permotus , Abbatiarum omnium, quae eJus
ditione continebantur, ei procurationem commisit. Hac ille ,san-
ctus pater auctoritate auctus, mox sibi creditas oves invisere sta—
tuit, ne quas ex eis lupus devoret. Principio ita ue Blandiniense
adit monasterium, a beato Amando episcopo Gan avi ⁴* fundatum.
Quod tum sane comperit non solum omni religione monastica
nudatum , et a quibusdam sceleratissimis clericis occupatum ,
sed etiam impiorum infestatione prope redactum in nihilum:
tum quoque, quod omni lacrymarum fonte plangendum erat,
trium sanctorum illic conditorum reliquiis spoliatum. At vero stre-
nuus ille miles Christi, divino fretus adjutorio, nullis cessit la·
boribus :· sed irreligiosis inde ejectis clericiS, licet suam illi ge·
neris jactarent ventosam nobilitatem, et quibusdam instauratiS,
reli iosos monachos illis subrogavit, quemadmodum jam ante
duo us locis eum fecisse diximus. Sed id clerici illi aegerrime
ferenteS, ulciscique cupientes, maligno eos incitante daemone,
studiis viri Dei invidere, ejus vitae derogare , et quoscumque
possent, ab ejus visitatione et colloquio retrahere coeperunt. Cum
autem cernerent nihil se ejus posse impedire conatus, sed ejus
existimationem et famam magis magisque augeri, ad id usque
amentiae, livore eos extimulante, adducti sunt, ut in tantum vi-
rum, proh nefas, caedem machinari non dubitarint. Sed Domino
illum protegente, eorumque conatus elidente, quodam die cum
factionis sacrilegae sociis in templi valvas irruperunt eo anim0,
quod dici sine horrore non potest, ut ad ipsam sacram aram,
quamvis sacerdotali indutum veste, eum trucidarent. Quibus ille
mira animi constantia obviam procedenS, alacriter sese obtulit
hostiam Dec, ut posset de illo quoque dici, Permanet intrepidus,
confidens ut leo (Prov. xxviii), justuS, simulque objurgans eos: « Ο
fratreS, inquit, quae tanta exagitat vestras insania menteS, ut ad-
versum me imbellem rebelleS, etiam arma corri iatis? Etsi autem
nullis ego sum terrestribus munitus armis, coe estia tamen mihi
non deerunt. Itaque non me terrent vestra spicula, neque haec tam
insignis audacia et temeritas, Non ego recuso pro Domino Jesu hau-
rire mortis calicem, cum ille pro me tam multa perpessus sitin
corpore suo.» Haec eo dicente, scelesti illi in faciem ejus inten-
dentes, divinum quiddam et admirabile conspicantur, ingentique
concussi pavore, coram illo proni in terram corruunt, animoque
consternati, et ultra modum exanimati, vix verba, quibus eum
deprecentur, edere possunt. «Ignosce, inquiunt, pater venerabilis,
ignosce sceleribus nostris, ‚nec reputes ‚ quod tam stulte in te

¹· Gand. vel Gent. in Belgica.

