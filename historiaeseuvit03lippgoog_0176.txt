154 ns s. rmctseo coxr. OCT. 4

ut illuc tenderet. conscendisset, ventis contrariis flantibus, com·
pulsus est in Sclavoniae partibus applicare. Cum igitur moram
aliquandiu contraxisset ibidem, nec invenire posset navem tunc
temporis transfretantem, fraudatum a suo desiderio se sentiens,
nautas quosdam Anconam tendentes, ut amore Dei eum secum
ducerent, exoravit. Verum illis propter expensarum defectum
pertinaciter recusantibus, Vir Dei plurimum de Domini bonitate
confisuS, navem cum socio latenter conscendit. Affuit quidam a
Deo, ut creditur, pro Paupere suo missus, qui secum serens ne-
cessaria victuS‚ quemdam timentem Deum, de navi ad se vocatum,
sic allocutus est: « Haec pro pauperibus fratribus in navi lati-
tantibus conserva fideliter, ac necessitatis tempore amicabiliter
subministra.» Sicque sactum est, ut nautis propter vim ventorum
per dies plurimos nusquam applicare valentibuS‚ omnia consu-
merentur ipsorum cibaria, et sola pauperi Francisco collata de-
super eleemosyna superesset. Quae cum esset modica, tantum
divina virtute suscepit augmentum, ut diebus pluribus in mari
propter tempestatem continuam contrahentibus moram, usque ad
portum Anconae omnium necessitatibus plenarie subveniret. Vi-
dentes itaque nautae per Servum Dei multa se mortis evasisse
discrimina, tamquam qui maris horrenda pericula senserant, et
miranda opera Domini viderant in profundo, gratias egerunt
omnipotenti De0, qui semper in suis amicis et servis mirabilem ἶ
et amabilem se ostendit. ¹

ξ 88. Cum autem, relicto mari, terram perambulare coepis-
set, jactato in eam salutis semine, reportabat manipulos fructuo-
sos, Verum quia martyrii fructus adeo cor ejus allexerat, ut pre- κ
tiosam pro Christo mortem super omnia virtutum merita Qffm‘ ’
ptaret, versus Marrochium ¹* iter arripuit, ut Miramolino et
genti eJ'uS‚ Christi Evangelium praedicaret, si quo modo ad con-
cupitam palmam valeret attingere. Tanto namque desiderio fere-
batur, ut quamvis esset imbecillis cor ore, peregrinationis suae
praecurreret comitem, et ad exsequen um propositum festinus,
et tamquam spiritu ebrius advolaret. Sed cum jam usque in Hi-
spaniam perrexisset, divina dispositione, quae ipsum reservabat
ad alia, gravissima ei supervenit infirmitaS, qua praepeditus,
quod cupiebat, adimplere nequivit. Sentiens igitur Vir Dei, quod
necessaria erat adhuc proli, quam genuerat, ipsius vita in. carne,
quamvis mortem sibi· lucrum putaret esse, rediit ad pascendum
oves , suae sollicitudini commendatas. Verum charitatis ardore
spirit-um ipsius ad martyrium perurgente, tertia adhuc vice pro
fide Trinitatis, effusione sui sanguinis, dilatanda, versus infideles
proficisci tentavit. Tertiodecimo namque conversionis suae anno

¹⁸¹ In Africa. septentrionali.

¹⁸²* Vox ab Hispanis corrupta ex arabica Enniam-Montanos. quae Mussulmnnorum vel credentium
principem significat. Titulus est nobilissimus. quo generaliter Mussulmani utuntur, tum qui ret-
publicae tum qui rebus sacris praesunt. Vide Mariana, De rebus Hispaniae, lib. vx.

