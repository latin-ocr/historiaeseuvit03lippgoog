488 ns s. nrnwmn vmuA OCT. ⁴7

superbiae aut vanae gloriae signum cum Esther abominabatur,
nec ferre voluit etiam in juventute. Postquam autem nonnihil in
annis progressa fuit, et continentiae propositum jam ad effectum
perduxit, omnem seculi ornatum contemnens, vestes seculares
et coloribus tinctas prorsus reJecit, et panno cinericii coloris se
induit3 interim tamen in solemnitatibus undulata veste, eaque
simplici utens.

ξ θ. Cupiens autem in pietatis et humilitatis studio proficere
ac progredi, in fervore spiritus post Christum exiit extra castra,
et cum parva familia se contulit Trebniciam, atque illic prope
monasterium virginum Cisterciensis Ordinis Domino servivit, ma-
rito adhuc vivente, eique tum in hoc, tum in aliis recte factis
annuente et assentiente: qui sane eo felicius tum Poloniae princi-
patum administrabat, quod tam sanctae feminae non solum san·
ctitatem amaret, sed etiam virtutes sectaretur, atque in castitatis
et humilitatis ejuS, quas ipsa a Christo didicerat, vestigiis, quoad
ejus fieri posset, insisteret. Nam Deo adspirante, et eata Hed-
wige continenter adhortante, jam prope monachus effectus erat,
non quidem professione aut habitu, sed religiosa animi pietate
et humilitate, quae in ejus operibus relucebat. Tondebatur enim
in rotundum, et barbam serebat, non promissam quidem, sed mo-
derata pilorum praecisione decenter compositam. Atque ea causa
in hunc usque diem, cum ejus mentio incidit, Dux Henricus Bar-
batus appellatur. Et quamvis princeps esset ma nificus‚ adeo ta-
men ex humilitate sese ad pauperes et tenuis ortunae homines
accommodabat, ut nonnunquam oblata ab eis parvi pretii mu-
nera comiter acciperet, et eis caput inclinaret, gratius illud mu-
nus existimanS‚ si rusticus aut pauper quispiam scutellam cum
ovis obtulisset, quam si dives longe majora; cogitabatque intra
se vir pius: « En hic pauper, ut nostram sibi gratiam et bene·
volentiam conciliet, victum suum nobis offert: cui nos aliquod
solatium referimus, si ejus munus grato animo accipiamus.» Non
dubium, quin bonae mulieris hu'us sit hic vir beatus: cui licet
ea pro sexus et matrimonii con itione Jure esset subdita, atta-
men in virtutum et religionis disciplina facta est magistra.

ξ 2. Cum sic auteni beata Hedwigis in Trebniciensi monasterio
degeret, illarum quidem monacharum induit habitum , sed in·
stitutum illud monasticum professa non est, ut misericordiae
operibus et consolandis pauperibus liberius vacare posset. Atque
isthuc quidem filia ejus, quae in eo monasterio professionem
fecerat, quoad Dux Henricus supervixit, in ea dissimulavit. Illo
vero defuncto, summopere institit apud eam, ut obedientiae vo-
tum nuncuparet. At illa respondit: « Num ignoras, filia, quanti
sit meriti praestare eleemosynas? » Atque tta filiae instantiam
nonnihil avertebat, non quod parvum existimaret obedientiae me·
ritum; sed quia monasterium illud ipsa condiderat, cupiebat

