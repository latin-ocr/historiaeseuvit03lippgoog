OCT. 3⁴ ne s. woi.rcANeo ar. anismam. 76¹

post obitum Joseph dura servitute Aegyptii oppresserunt. Ita
enim et hos monachos multi mali praepositi cum omnimoda re-
ligiosae vitae profligatione contriverunt. Sed h‘is omissis, ad rem
redeamus.

5 20. Cum eo , quo diximus, modo sanctus wolfgangus in
monastica vita instituenda desudasset, non minori studio se ac-
cinxit ad Canonicae vitae jura et instituta reformanda. Ea ante-
cessoris sui Michaelis mala valetudine destituta et labefactata ut
vidit, multa sagacitate et industria instauravit: primum quidem
in id intentus», ut haberent Canonici quae ad victum vestitumque
sufficerent; deinde, ut post se custodes idoneos illi provideret;
tum quoque, ut simul in refectorio ederent, et extra claustrum
horis incongruis ne exirent, neque silentii disciplinam neglige·
rent. Juniores voluit scholae studiis interesse, seniores psalmo-
diae, lectioni, orationi vacare. Atque ut adolescentes magis fer-
verent ad capessenda studia liberalium disciplinarum , crebro
illorum tabulas vel ceras inspexit. Plerosque ex illis, ad discendum
incitabat beneficii3‚ desides et negligentes objurgabat.

ξ 21. Ita autem monasticis et interioribus sive urbanis rebus
recte atque ordine constitutiS, prudens et circumspectus Dei cultor
nequaquam exteriorum curam neglexit, sed sicut oppidanis et
coenobitis optimas proposuit institutiones , ita etiam totam er·
lustrans dioecesim suam, omnes salutiferis concionibus erudie at.
Adeoque cum Missarum erat solemnia celebraturus, plebem as-
suefecit confluere ad ecclesiam, ut solemnibus diebus vix aedium
custodes domi relicti viderentur. Ad mellitas enim conciones et
exhortationes ejus sexus uterque certatim advolabat, coelestium
aromatum suavitate illectus,.perinde ut apes mellis allicit odor.
Quibus pius ille pater et pastor modis omnibus prodesse, seseque
ad eorum captum et utilitatem accommodare desiderans, in pro-
ponendis regnis coelestis sermonibus haudquaquam uti voluit per-
plexis et sophisticis sententiis: sed ita melliti oris dulcedinem
meffabili quadam severitate et gravitate temperabat, ut simplici
et optimo dicendi genere cujusque intimas cogitationes attingere
videretur, atque ea ratione ex auditorum oculis lacrymarum im-
bres eliceret. Eam enim Spiritus Sanctus ei contulerat gratiam, ut
qui concionantem eum attente audirent, aut raro, aut nunquam
siccis oculis ex ejus concione abscederent.

ξ 22. Quo insigni Dei beneficio pro sua malitia afflictus hu-
manae salutis inimicus, malignitatem et invidentiam suam, quae
eum perpetuo cruciat, quibus poterat viribus in illum beatum
Antistttem declarabat. Cum enim aliquando in urbe Ratisponensi
suo more ad populum concionaretur, malignus daemon derepente
concitavit aera, excitavit turbinem et miram perturbationem, unde
sequebatur confusus populi clamor et murmur: in ipso quoque
ecclesiae tecto ingentem effecit fragorem, atque intra ipsius templi

