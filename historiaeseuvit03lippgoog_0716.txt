586 ns s. Arimino mar. OCT. ΞΟ

ξ 12. Post haec autem cum matris suae haberet fratrem,'no-
mine Iulianum, qui ut illi gratificaretur, Christianismi fidem ab-
juraverat. et pro errore gentium ostendebat promptum, et alacre
animi studium, emisit Orientis rectorem, quem vocant Comitem,
jubens ut res quidem Ecclesiarum vexaret et perderet, ubique
autem et omni ratione errorem gentium augeret et extolleret.
Ille igitur cum venisset Antiochiam ‚ conabatur re i sa plura
praestare, quam ei fuerat imperatum. Et ecclesiis qui em aufert
quaecumque habebant pretiosa, tam in argento et auro, quam
in sericis vestimentis Quin etiam claudit eeclesias, ne quis in
eas ingrederetur precandi causA, claustris et vectibus Januis im-
positis. Et haec quidem Antiochiae faciebat Comes Orientis. Im-
perator autem Julianus Constantinopoli aliquod adhuc morabatur
tempus, res confirmans et corroborans, prout ei maxime exne-
dire videbatur imperio: et ut error gentium magnifice extolle-
retur, considerans et procurans, Postea vero discedens Constan-
tinopoli cum universo exercitu, iter faciebat in Syriam.

ξ 1³. Cum itaque universam pervasisset Phrygiam. et ad eJus
ultimam venisset civitatem, quae vocatur Iconium, eclinavit relicta
Isauria. Et cum Taurum, qui dicitur, superasset, venit ad civitates
Ciliciae. Cum vero accessisset ad stationem, quae est in Isso, illic
castrametatur, Macedonem Alexandrum imitatus. Nam ille quoque
in Isso cum Dario Rege Persarum commisit proelium. Quo victo,
locum reddidit insignem. Illinc sinum transmisit Issicum, et venit
Antiochiam, iram spirans adversus Christianos, et se eos esse om·
nino eversurum minitans, Cum Antiochiam ergo venisset tyran-
nuS, et in domum divertisset imperatoriam, et nec unum quidem
diem quievisset, ad eum adducti sunt, veluti signo dato accu-
sati, Eugenius et MacariuS, qui ipsi quoque erant pars presby·
teratus ecclesiae Antiochenae. Quos cum protinus curasset si-
stendos: « Quinam estis, inquit , et quodnam est vobis vitae
studium? » Dixit Eugenius: « Christiani sumuS‚ et Christi gregis
pastores. Haec est nobis vita, haec conditio, hoc studium.» Dicit
autem Imperator: « Ubi est is, quem dicitis Christi gregem?»
Eugenius autem: « Universus‚ inquit, orbis terrae, quem sol ad·
spicit, et qui in eo sunt homines. » Julianus autem: (ι Nos, in-
quit, quibusnam raesumus, et in quosnam hodie obtinemus im-
perium, o tu infelix et miser homuncule, si quamcumque terram
§ol adspicit, Christus gregem possidet‘Y» Martyr vero: «Eidem,
inquit, gregi praees, o Imperator, cujus nos sumus stores.
Per Christum enim Reges regnant, et tyranni in terra ominan-
tur. Ipse quoque Christus hodie quidem tibi dedit imperium ,
etiam si apparueris ingratus in benefactorem: cras autem dabit
alii. Es enim unius diei, et ipse imperas iis qui sunt unius diei.
Illi-autem est regnum aeternum , et quod nunquam finem ac-
cipit. »

