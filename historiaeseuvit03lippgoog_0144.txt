122 οε s. FRANclsCO conr. ¹ OCT. 4-

Solvit 'proinde calceamenta de pedibus, deponit baculum, pe-
ram et pecuniam execratur, unaque contentus tunicula, rejecta
corrigia, pro cingulo funem sumit, omnem sollicitudinem cordis
apponenS‚ qualiter audita perficiat, et Apostolicae rectitudinis
regulae per omnia se coaptet. Coepit ex hoc vir Dei divino in-
stinctu Evangelicae perfectionis aemulator existere, et ad poeni-
tentiam caeteros invitare. Erant autem ipsius eloquia non inania,
nec risu digna, sed virtute Spiritus Sancti plena, medullas cordis
penetrantia, ut in vehementem stuporem audientes converterent.
In omni praedicatione sua pacem annuncians, dicendos Dominus
det vobis pacem, populum in sermonis exordio salutabat. Hanc
quippe salutationem, Domino revelante, didicerat, sicut ipse post-
modum testabatur. Unde sactum est, ut juxta sermonem pro-
pheticum, et ipse prophetarumnspiritu afflatuS‚ annunciaret pa-
cem, praedicaret salutem, ac salutaribus monitis foederaret
plurimos verae paci, qui discordes a Christo prius», extiterant a
salute longinqui.

ξ lo. Innotescen'te itaque apud multos viri Dei, tam doctrinae
sim licis veritate, quam vitae, coeperunt ipsius exemplo viri
qui arn ad poenitentiam animari, et eidem, rejectis omn'rbuS,
habitu vitaque conjungi. Quorum primus extitit vir venerabilis
BernarduS‚ qui vocationis divinae particeps sactuS, patris beati
primogenitus esse promeruit, tam prioritate temporis, quam pri-
vilegio sanctitatis. Hic enim servi Christi paupertate comperta .
ipsius exemplo disponens perfecte contemnere mundum, ab eodem
qualiter id perficeret, consilium requisivit. Quo audito, Dei fa-
mulus pro propriae prolis conceptu Sancti Spiritus consolatione
repletus: A Deo est. inquit, hoc consilium requirendum. Intra-
verunt p‘roinde ecclesiam sancti Nicolai, mane Jam facto: et ora·
tione praemissa, cultor Trinitatis Franciscus ter Evangeliorum
librum aperuit, trino exposcens a Deo testimonio sanctum Ber-
nardi propositum confirmari. In· prima libri apertione illud oc-
currit: Sz' vis perfectus esse, vade et vende omnia quae habes, et
da. pauperibus. In secunda: Nihil tuleritis in via, etc. In tertia
vero : 'Qui vult venire post me, abneqet semetipsum, ec collat crucem
suam, et sequatur me. Haec est. ait vir sanctus, vita et regula
nostra, omniumque, qui nostrae voluerint societati conjungi.
Vade igitur. si vis perfectus esse, et perfice quae audisti. Non
multo post vocatis eodem spiritu quinque viris, filiorum Fran·
cisci senarius numerus completus est z inter quos tertium sortitus
est locum sanctus pater aegidius, vir utique Deo plenuS, et ce·
lebri memoria dignus. Hic etenim postmodum virtutum sublimium
’ exercitatione praeclarus, sicut famulus Domini de seipso praedixit.
quamquam esset idiota et simplex, ad excelsae contemplationis
sublimatus est verticem. Nam per multa curricula temporum
sursum actionibus incessanter intentus, adeo crebris in Deum

