OCT. 25 ns s. mutarn mcum ar naar. '71¹5

felici ubique cruore rubuerunt. Et Roma quidem ‚ quae cunctis
urbibus caput altius extulerat, generosius quoque ad martyrium
plurimo cum milite processit. Illis sane diebus beatus Sixtus
Pontifex ⁴* gloriosa ob confessionem Domini passione occubuit;
Laurentius vero Archidiaconus ejus, igne crematus ‚ summum
invictissimae fidei praebuit exemplum. Hoc sanguineo dirae
mensae epulo tyrannus non exsaturatur; sed sicut tigris, hausto
semel sanguine, pollutas non patitur mansuescere fauceS, arden·
tius in necem Christicolarum, siquos ibi inveniret, ingreditur Flo-
· rentiam. Quae civitas odoranti quadam tunc vernabat rosa: quo
flore ob rubeum purpurantis Martyrum sanguinis colorem , in
bello redimitur mater Ecclesia, sicut ob quietum confessionis can-
dorem in pace habet lilia.

ξ 2. Habitabat enim ibi miles electuS, thoracem fide textum
robusto gestans in pectore; qui in suburbio a ministris Decii
comprehensus, conditionemque ac nomen interrogatus: « Chri-
stianae, inquit, professionis sum; Minias ⁴* autem mihi nomen
est inditum. » Itaque tam intrepida veri Dei cultus assertio-ma—
gnum sciscitantibus furorem accendit, gaudentque scelerati sa·
tellites se invenisse, quem Imperatoris crudelitas oblectetur pu-
nire. Retractum igitur ex itinere , ac statutum pro tribunali,
Decius vultu et voce minaci compellans: « Tu ne es, inquit, Mi-
niaS‚ qui mente sinistra immortalium majestati deorum obtrectans,
totam conturbas provinciam, Christianam nescio quam ineptam
persuadens religionem? » Tunc ille: « Minias, inquit, ego sum,
servus ac vinctus Jesu Christi, vivi ac veri omnipotentis Dei, qui
te suae contemptorem disciplinae perpetuo destinabit incendio,
nisi ab istorum discesseris cultura, quibus spiritu vitae vacuis,
tu profana caecus dementis, preces fundis ac curvas genua. Etenim
ea demum extrema est insania, adorare metalla et ligna , in
quibus etsi artifex humanam expressit imaginem, rationis tamen
sensum et divinitatis inspirare non potuit potentiam: quibus si
honorem ac sacrificia voves, convenientius multo maxime est, ut
eorum adores fabros, ne, his videlicet neglectis, non libeat nu-
mina formare quae, ut tu credis, te regnumque tuum sub continua
pace et incolumitate possint tueri. »

ἓ 8. Tum tyrannus confusum se autumans , si fixam adole-
scentiae et immobilem constantiam inexpugnatam relinquat, primo
blandimentorum armis succinctus, superare eam aggreditur, sicque
exorsus est: « Annos vividae juventutis tuae abrumpere horremus,
florem speciositatis tuae poenis afficere indignum Judicamus: sed
deorum injuriae, quibus pertinaciter ac blasphemo ore obloqueris,
sacrilegum est non contraire. Consule ergo in medium, ut et in

⁸ scriptor noster hic in errorem incidit, quum certum stt: 8. xyatum et S. Laurentium martyra
eoggnffitzdeffgltffiffcfae' tu persecutione Valeriam imperatoris.

