OCT. tt nn ss. ranerio ΕΤ soc. mr. 343

autem et his similia nemo putarit non credenda, legens episto-
lam, quam scripsit ad Romanos divinus Ignatius. Sic enim ha-
bet *z « Me juverint bestiae mihi paratae , quas etiam opto in
me inveniri promptas Quibus blandiar, ut me breviter devorent.
Quod si etiam nolint, ego eis vim afferam. »

ξ 12. Hinc Maximus animi dubius, planeque nesciens quid
ageret, cum videret sanctos Martyres per omnia resplendere, et
haberi in admiratione, eos morte condemnat. Qui cum tamquam
rem desideratam, hanc extremam accepissent sententiam, trun-
catis capitibus, coronati migrant ad veram vitam, fruituri prae—

miis immortalitatis, et ea, quae estillic, beatitudine. Sed invidus .

quidem, et sceleratus judex, nobis invidens Sanctorum reliquias,
jubet corpora Mart rum profanis admisceri corporibus, quae fue-
rant interiecta a g adiatoribus, decem militibus mandanS, ut ea
servarent. Deus autem rerum admirabilium, convivantibus cu-
stodibuS, cum jam rogum accendissent, magna vi repente ca-
dentium imbrium, et ingenti terraemotu, rogum quidem extinxit,
custodes autem vertit in fugam. Cumque cum aliis permixta es-
sent Sanctorum corpora, et ignorarentur propter tenebraS,stella
lucidissima e coelo terram illustranS, et stans super unumquod-
que corpns, praebuit lucem ad ea agnoscenda, illam forte stellam
imitans, quae in Christi ortu secundum carnem, Magos ex Per-
side evocavit et deduxit. Haec autem facta sunt, cum quidam
fideles in monte genibus flexis Dominum supplices rogarent, ne
privarentur dono Sanctorum membrorum, quae propter ejus glo·
riam supra modum decertarunt. Ea vero descendentes sustule-
runt; ct summo studio propter metum Praesidis, in monte in
petra concava condiderunt, glorificantes sanctissimum nomen
Christi Dei nostri: quoniam eum decet omnis gloria cum Patre
principii experte, et Sancto Spiritu, nunc et semper, et in secula
seculorum, Amen.

³⁸ In Epistola S. Ignatii ad Romanos.

