OCT. ⁴2 , nn s. thFtuno muse. anon. 353

Verum presbyteri, Eappa et Padda et Bruchelin et Oidda, caete·
ram plebem vel tunc, vel tempore sequente, baptizabant. Porro
Regina, nomine Ebba, in sua insula, id est, vicciorum provincia,
fuerat baptizata. Erat autem filia Eantridi, fratris Eanlieri, qui
ambo cum suo populo Christiani suere. Caeterum tota provincia
Australium Saxonum, divini nominis et fidei erat ignara.

ξ 3. Erat autem ibi monachus quidam de natione Scotorum,
vocabulo Dicul, habens monasteriolum permodicum in loc0‚ qui
vocatur Bosanham, silvis et mari circumdatum, et in eo fratres
quinque sive sex, in humili et paupere vita Domino famulantes,
Sed provincialium nullus, eorum vel vitam aemulari, vel prae-
dicationem curabat audire. Evangelizans autem genti Episcopus
WilfriduS, non solum eam ab aerumna perpetuae damnationis,
verum et a clade temporalis interitus eripuit. Siquidem tribus
annis ante adventum ejus in provinciam , nulla illis in locis
pluvia ceciderat, unde et sames acerbissima plebem invadenS,
impia nece prostravit. Denique fertur , quia saepe quadraginta
simul aut quinquaginta homines inedia macerati, procederent ad
praecipitium aliquod sive ripam mariS, et junctis misere manibus,
patiter omnes aut ruina perituri, aut fluctibus absorbendi, de-
ciderent. Verum ipso die, quo baptisma fidei gens suscepit illa,
descendit pluvia serena et copiosa, refloruit terra, rediitque viri-
dantibus arvis annus laetus et frugifer. Sicque, abjecta prisca su-
perstitione, exsufflata idololatria, cor omnium et caro omnium
exultaverunt in Deum vivum3 intelligentes eum, qui verus est
DeuS, et interioribus se bonis, et exterioribus coelesti gratia di-
tasse.

§ 4. Nam et Antistes cum venisset in provinciam, tantamque
ibi famis poenam videret, docuit eos piscando victum quaerere.

· Namque mare et flumina eorum piscibus abundabant, sed piscandi

peritia genti nulla, nisi ad an uillas tantum, inerat. Collectis
ergo undecumque retibus angui laribus, homines Antistitis mise-
runt in mare, et divina se juvante gratia, mox cepere pisces di-
versi generis trecentos: quibus trifariam divisis, centum pau-
peribus dederunt, centum his a quibus retia acceperunt, centum
ln suos usus habebant. Quo beneficio multum Antistes cor om-
nium in suum divertit amorem, et libentius, eo praedicante,
coelestia sperare coeperunt, cujus ministerio temporalia bona
sumpserunt. Quo tempore Rex Edilwach donavit reverendissimo
Antistiti Wilfrido terram octogintaseptem familiarum , ubi suos
homines, qui exsules vagabantur, recipere posset, vocabulo Seo-
leseu‚ quod dicitur Latine, Insula vituli marini. Est autem locus
ille undique mari circumdatus. praeter ab Occidente, unde habet
ingressum amplitudinis quasi jactus fundae: qualis locus a
Latinis peninsula, ,a Graecis solet Chersonesus vocari. Hunc
ergo locum cum accepisset Episcopus Wilsridus, fundavit ibi

surius - Vitae SS. - Vol. X. 23

