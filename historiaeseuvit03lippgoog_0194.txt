⁴72 DE s. raANmsco conr. OCT. t

diligentia studeret abscondere, latere tamen non potuit, quid aliqui
stigmata manuum viderent et pedum, quamquam manus quasi
semper portaret contectas, et pedibus extunc incederet calceatus,
Viderunt enim, dum viveret, fratres plurimi, qui licet essent, ’
propter sanctitatem praecipuam, viri per omnia fide digni, ta-
men ad omne dubium amovendum, sic esse, ac se vidisse , ta-
ctis sacrosanctiS, juramento firmarunt. Viderunt etiam ex fami-
liaritate, quam cum Viro sancto habebant, aliqui Cardinales;
laudes sacrorum stigmatum prosis et hymnis, et antiphoniS, quas
ad ipsius ediderunt honorem, veraciter inserentes, qui tam verbo
quam scripto perhibuerunt testimonium veritati. Summus etiam
Pontifex dominus Alexander*cum po ulo praedicaret, coram multis
fratribus et meipso affirmavit, se, um Sanctus viveret, stigmata
illa sacra suis oculis conspexisse. Viderunt in morte plusquam
quinquaginta fratres , virgoque Deo devotissima Clara curn cae·
teris sororibus suiS, et seculares innumeri, ex quibuS, quemad· ·
modum suo loco dicetur, quamplurimi et osculati sunt ex devo· “
tionis affectu, et contrectaverunt manibus ad testimonii firmita-

 

tem. Vulnus autem lateris tam sollicite occultavit, ut illud nemo ⁸

posset nisi furtim contueri, dum viveret. Unus etenim frater, qui
ei sedulaministrare solitus erat, quum pia eum cautela, ut ad .1
excutiendum extraheret tunicam, induxisset, attente respiciens ’ἵ
vidit plagam: cui etiam tres veloci contactu digitos applicanS,
tam visu, quam tactu, vulneris quantitatem agnovit. Cum simili
cautela vidit etiam frater ille, qui tunc temporis erat vicarius ejus.
Frater vero socius mirandae simplicitatis, dum infirmitatis causa
languentes scapulas contrectaret, manu per caputium missa, et
casualiter vulneri sacro illapsa, magnum ei dolorem inflixit.
Proinde portabat extunc femoralia ita facta, ut usque ad axillas
pertingerent, ad vulnus lateris contegendum. Fratres quoque,
qui illa lavabant, vel tunicam excutiebant pro tempore, quia in-
veniebant eam sanguine rubricatam, indubitanter per evidens
signum in cognitionem sacri vulneris pervenerunt; quod post-
modum in morte, revelata facie, et ipsi cum aliis plurimis con—
templati simul et venerati sunt.

ξ 86. Eja nunc, strenuissime Miles Christi, ipsius fer arma
invictissimi Ducis, quibus munitus et insignituS‚ omnes adver-
sarios superabis Fer vexillum Regis altissimi, ad cujus intuitum,
omnes pugnatores divini exercitus animentur. Fer nihilominus
sigillum summi pontificis Christi, quo verba et facta tua, tam·
quam irreprehensibilia et authentica, merito ab omnibus acce-
ptentur. Jam enim propter stigmata Domini Jesu, quae in cor-
pore tuo portas, nemo debet tibi esse molestus: quin potius
quilibet Christi servus omni esse tenetur affectione devotus. Jam

¹⁸ Alexander IV. Sacra Francisci Stigmata non solum ab Alexandro lv confirmatu sunt, verum
etiam. litteris editis, ι Gregorius lx, ipsius autecessore.

 

 

