OCT. 28 nr. s. rmum mm. 73⁴

inimici, dum aut commenta fallaciae nequiter fabricant, aut ve-
ritatem silentio mali nitatis occultant.

ξ 2. Nos autem , ratres carissimi, qui tam egregii constan-
tiam proeliatoris audivimus, qui tantae virtutis insigma tamquam
posita sub oculis intuemur, et ipsi virtutes habere cum Dei om-
nipotentis auxilio studeamus, Pudeat sub ignaviae torpore lan-
guescere, qui alios cernimus cum tanta ad coelum gloria perve-
nire. Incalescat mens nostra ad agonem certaminis: et si non
timet audacter cum hoste confligere, non dubitet duce Christo
facilem sibi victoriam provenire. Et quidem nobis minor est la-
bor, cum tamen commune sit praemium. Quis enim nesciat in-
comparabiliter esse difficilius, gladio cervicem subdere, quam
gulae illecebras cohibere? Quis non malit aestuare laboribus, vel
nuditate frigescere, quam flammarum furentium incendia susti-
nere? Quis non levius censeat esurire et sitire, quam radi un·
gulis, vel bestiarum morsibus tradi? An non periculosius est,
in publico minantia frementium Regum mandata contemnere,
quam latenter in mente pravis cogitationibus contraire? semet-
ipsum morti ultroneum tradere, quam voluntates proprias , et
carnis desideria refrenare? Cum itaque minus laborando ad eam-
dem beatitudinem tendimuS‚ cur decertantes in stadio imitari
negligimus ut consortes in patria victoribus existere valeamus?
Pugnemus igitur, fratres mei, et infestantium nos vitiorum ille-
cebras amputare curemus: non enim possumus hic gaudere de
seculo, et illic regnare cum Christo. Et quidem beatos Martyres
cum membris diaboli dimicasse cognoscimus: nos autem cum
ipso iniquorum capite infoederabilis pugnae luctamen habemus,
Ili vicerunt eum per membra sua immaniter saevientem: nos
superare praecipimur sub insidiarum fraudibus latitantem. Utro·
que modo triumphum de illo gloriosus martyr Fidelis obtinuit,
qui in pace per aedificationis gratiam ab ejus vinculo nonnullos
eripuit, et oblato persecutionis articulo, blandientem nihilomi-
nuS‚ et terrentem per sua membra contempsit. Victus vicit, de-
jectus ascendit, proprium caput ladio subdidit, ct cervicem
diaboli perpetuae victoriae pede ca cavit. Nunc proculdubio inter
ignitos supernae Jerusalem lapides emicat, et cum purpuratis
commilitonibus Imperatori suo coelestis harmoniae carmen al-
ternat. Felici nimirum commercio fragilem corporis exuit tuni-
cam, et candidam immortalitatis adeptus est stolam. Ca ut de-
collatus amisit, et pretioso nunc lapide coronatus ince it. Ille
quippe eum remunerat in aeterna jam quiete victorem, qui et
inter bella dudum protexerat decertantem, Jesus Christus Do·
minus noster, qui cum Patre et Spiritu sancto vivit et regnat in
secula seculorum, Amen.

