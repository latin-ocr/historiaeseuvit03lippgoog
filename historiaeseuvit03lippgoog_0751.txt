OCT. 21 ΒΕ s. nitaniomt ΑΒΒΑΤΕ 621

volumen extendere. Hoc solum dicam, quod prospero cursu inter
Cycladas navigans, hinc inde clamantium de urbibus et viciS,
et ad litora concurrentium immundorum spirituum voces au·-
diebat. Ingressus ergo Paphum, urbem Cypri, nobilem carmi-
nibus poetarum, quae frequenter terraemotu lapsa, nunc ruina-
rum tantum vestigiis, quid olim fuerit, ostendit: in secundo ab
urbe milliario habitabat ignobiliS, gaudensque quo paucis diebus
quiete viveret. Verum non ad plenum viginti transiere dies cum
per illam omnem insulam quicumque immundos habebant spi·
rituS, clamare coeperunt venisse Hilarionem servum Christi, et
ad eum se debere properare. Hoc Salamina, hoc Curium, hoc
Lapetha, et urbes reliquae conclamabant: plerisque asserentibus»,
scire se quidem Hilarionem, et vere illum esse famulum Dei,
sed ubi esset, ignorare. Intra triginta igitur, nec multo amplius
dies, ducenti ferme, tam viri, quam mulieres, ad eum congre-
gati sunt. Quos cum vidisset, dolens quod se non paterentur
quiescere, et quodammodo in ultionem sui saeviens, tanta eos
orationum instantia flagellavit, ut quidam statim, alii post bi-
duum triduumve, omnes vero intra unam hebdomadam curarentur.

ξ 81. Manens itaque ibi biennio, et semper de suga cogitans,
Hesychium ad se veris tempore reversurum, Palaestinam ad sa-
lutationem fratrum, et monasterii sui cineres visendos misit.
Qui cum revertisset, cupienti rursum ad Aegyptum navigare,
hoc est, ad ea loca, quae vocantur Bucolia, eo quod nullus ibi
Christianorum esset, sed barbara tantum et ferox nati0, suasit,
ut in ipsa ma is insula ad secretiorem locum conscenderet. ,
Quem cum diu ustrans omnia, reperisset, perduxit eum duode-
cim millibus a mari procul, inter secretos asperosque montes,
et quo vix reptando manibus genibusque posset adscendi. Qui
introgressus, contemplatus quidem est terribilem valde et re-
motum locum, arboribusque hinc inde circumdatum, habentem
etiam aquas de supercilio collis irriguas, et hortulum peramoe-
num, et pomaria plurima, quorum fructum nunquam in cibo
sumpsit, sed et antiquissimi juxta templi ruinam, ex quo (ut
ipse referebat, et ejus discipuli testantur), tam innumerabilium
per noctes et dies daemonum voces resonabant, ut exercitum
crederes. Quo ille valde delectatuS, quo scilicet antagonistas ba‘
beret in proximo: habitavit ibi per annos quinque, et saepe in-
visente se Hesychio, in hoc extremo jam vitae suae tempore refo-
cillatus est, quod propter asperitatem difficultatemque loci, et
umbrarum (ut ferebatur vulgo) multitudinem , aut nullus, aut
rarus ad se vel posset, vel auderet adscendere. Quodam autem
die egressus hortulum, vidit bominem toto corpore paralyticum,
jacentem ante fores. Interrogavitque Hesychium, quisnam esset,
et quomodo fuisset adductus. Qui respondens, ait, procuratorem
se tuisse villulae, ad cujus confinia hortulus quoque, in quo

