OCT. 8 n'n: s. ramam POENlr. 255

transitum. Cum sic ergo illaesus trajecisset, et Syrmium perve-
nisset, templum ibi quoque Mart ri extruxit, sacramque illam
capsam cum thesauro, quem servaiiat, in eo deponit. Collocatum
autem erat prope tem plum gloriosae Martyris Anasthasiae, ut Mar-
tyres Martyribus quomodo sursum, sic et deorsum appropinqua-
rent. Multa autem miracula et curationes etiam in ipsa via, dum
ferretur illa chlamys sanctificanS, plurimi sunt consecuti, gratia
et virtute Christi veri Dei nostri: Quem decet omnis gloria nunc et
semper, et in secula seculorum, Amen.

vm SANCTA'E PELAGME

QUAE Ex INSIGNI PECCATRICE
FACTA EST PERFECTAE POENITENTIAE EXEMPLAR

AUCTOR EST JACOBUS mACONUS HELIOPOLEOS ‚ HABETURQUE IN vsswsns

MS. CODICIBUS SED STYLUM PAssm NONNIHH, ELIMJNAvlr LAUR. SU· ·

RIUS, PLERISQUE REDDITIS PARAPHRASTtCOS.

migr. anno 457 -- Nat. syra.

Pao'Loous. Magnas semper Deo ac Domino nostro gratias agere
debemu5‚ qui non vult mortem peccatoris, neque ut ille pereat;
sed omnes potius homines vult salvos sieri, et per poenitentiam
redire ad vitam , quam peccando amiserunt. Audite ergo rem
admiratione dignissimam, quae accidit in diebus nostris. Visum
est mihi peccatori JacobO, scribere eam vobis fratribus sanctis ,
ut vel legend0‚ vel audiendo illam cognoscatiS, et animabus vestris
maximam spiritalis consolationis materiam comparetis. Misericors
enim DeuS‚ cum non sit voluntas ejus mors impii, poenitentiae
remedium offert lapsis in peccata , ut per dignos poenitentiae
fructus et satisfactionis opera, quae male admissa sunt, expientur
et aboleantur. Postea vero futurum est ,iustum et aequissimum
judicium, in quo recipiet unusquisque secundum opera sua ‚
quemadmodum innumera Scripturae divinae loca testantur. Nunc
ergo silentium mihi praebete ‚ et quae dicturus sum, attentis
animis accurate contemplamini ; habent enim materiam sane uber-
rimam compunctionis salutaris. -

NAnnArio. ξ 1. Antiochenae civitatis Episcopus accivit ad se
omnes vicinos Episcopos ob certam quamdam causam. Venerunt
igitur ad eum octo antistiteS, et in iis vir Dei, Nonnus sanctis-
simuS, admirandus sane et praestantissimus monachus, meusque

