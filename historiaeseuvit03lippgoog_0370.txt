328 m: s. murino muse. naon. OCT. 10

tertio, et copiosiora argenti dona offerenS, et bellum illi, si con-—
temneretur, indicens, Qui vel minis fractus, vel corruptus mu-
neribuS, cessit deprecanti, et sive occidere se Eduinum , seu
legatariis tradere promisit. Quod ubi fidelissimus quidam amicus
illius animadvertit, intravit cubiculum, quo dormire disponebat
(erat autem prima hora noctis) , et evocatum foras, quid erga
eum agere Rex promisisset, edocuit, et insuper adjecit: «Si ergo
vis, bac ipsa hora educam te de hac provincia, et in ea loca te
introducam, ubi nunquam te vel Redualdus vel Edelsridus in-
venire valeant.» Qui ait: «Gratias quidem ago benevolentiae tuae:
non tamen hoc facere possum, quod suggeris, ut pactum, quod
cum tanto Rege inii. ipse primus irritum faciam, cum ille mihi
nihil mali fecerit, nihil adhuc inimicitiarum intulerit; quin po-
tius, si moriturus sum, ille me magis, quam ignobilior quisquam
morti tradat: quo enim nunc fugiam, qui per omnes Britanniae

rovincias tot annorum temporumque curriculis vagabundus,
liostium vitabam insidias? »

ξ 11). Abeunte igitur amic0, remansit Eduinus solus foris,
residensque moestus ante palatium, multis coepit cogitationum
aestibus affici, quid ageret, quove pedem verteret, nescius. Cum-
que diu tacitis mentis angoribuS‚ et caeco carperetur igni, vidit
subito intem estae noctis silentio, appropinquantem sibi bomi-
nem vultus babitusque incogniti: quem videns ut ignotum et
inopinatum, non parum expavit. At ille accedens, salutavit eum,
et interrogavit, quare illa hora caeteris quiescentibus, et alto so-
pore pressis, solus ipse moestus in lapide pervigil sederet. At ille
vicissim sciscitabatur, quid ad eum pertineret, utrum ipse intuS,
an sortis noctem transigeret. Qui respondenS, ait: «Neine aesti-
mes tuae moestitiae, et insomniorum, et forinsecae ac solitariae
sessionis causam nescire. Scio enim certissime, qui eS, et quare
moeres, et quae ventura tibi in proximo mala formidas. Sed di-
cito mihi, quid mercedis dare velles ei, qui his te moeroribus
absolvat, et Redualdo suadeat, ut nec ipse tibi aliquid mali fa-
ciat, nec tuis te hostibus perimendum tradat? » Quicum se om-
nia, quae posset, huic tali pro mercede beneficii daturum esse
responderet, adjecit: « Quod si etiam te Regem futurum, extin-
ctis hostibus, in veritate promittat, ita ut non solum omnes pro-
genitores tuOS, sed et omnes, qui ante te Reges in gente Anglo-
rum fuerant, potestate transcendas? » At Eduinus constantior in-
terro ando sactus, non dubitabat promittere, quin ei, qui tanta
sibi eneficia donaret, dignis ipse gratiarum actionibus respon-
deret. Tum ille tertio: « Si autern, lnquit, is qui tibi tanta talia·
que dona veraciter adventura praedixerit, etiam consilium tibi
tuae salutis ac vitae melius atque utilius, quam aliquis de tuis
parentibus aut cognatis unquam audivit, ostendere poterit: num
ei obtemperare, et monita ejus salutaria suscipere consentis? »

