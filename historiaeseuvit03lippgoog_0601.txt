OCT. ,17 m: s. nnnwmss vmuA 503

enim et illa, et ex adverso frater Herbordus, saepe pro devotione
usque adeo raptam spiritu, ut esset insensibilis. Cosmas quoque
strenuus miles, in ejus ministerio sedulus, dicere solebat: « Sae-
penumero cum domina mea Hedwigis esset in precibUS, negotia
quaedam me illam adire cogebant, reperique eam adeo a sensibus
abstractam, ut me coram ipsa stantem non cerneret, donec post
longum tem oris spatium ad se rediret. ‚» Surgebat animus ejus
a cognitis a incognita, seque de terrenis ad coelestia transferebat,
atque a visibilibus ad invisibilia se conferenS, in pulcris cogno-
scebat Pulcherrimum, nec satis poteratin creaturis magnificentiam
Creatoris admirari. Saepe oculis in coelum intentis , studebat ex
visa stellarum claritate et coeli specie, vivacius coelestis patriae
amore et desiderio inflammari. Et plerumque sane ex siderum et
corporum coelestium contemplatione, animi obtutus in Summae
MaJestatis thronum defigebat, divinique splendoris radios tanta
intus copia percipiebat, ut etiam extrinsecus posset animadverti:
siquidem corpus ejus clara luce circumfusum , et terra in aera
sublatum cernebatur, ut fuit observatum a quibusdam. Ita ni-
mirum lux illa exterior et visibilis praesentiam lucis aeternae, in
anima radiantis, et corporis sublevatio mentis in Deum porrectae
elevationem declarabat. Sub divinis officiis nulli faciebat copiam
secum loquendi, nisi forte casus aliquis inopinatuS, aut inevita-
bilis necessitas incidisset: indecorum plane et indignum existi-
mans divinis eloquiis humanos intermiscere sermoneS, nulla ra-
tionabili vel urgente causa diversum opportune exigente: cum
non debeat quisquam permittere, ut per alium frustretur ea con-
solatione, quam potest ex Deo capere.

§ 28. Etsi vero beata haec se diligenter celaret, ne secretum,
quod inter Deum et ipsam agebatur, ullo pacto cuiquam innote-
sceret, at per rugitus tamen et suspiria, quae comprimere non
poterat, pr-ae amoris vi et devotionis dulcedine, saepius prodeba-
tur. Et quamvis ad orandum, loca secreta, quantum fas esset, de·
ligeret et optaret, ut suavitatem, quam divinitus percipiebat, citra
impedimentum avidius haurire posset: at nihilo minus divina
officia, quae publice peraguntur, nolebat privatim domi aut in
conclavi suo audire, ut solent nonnunquam principes et magnates:
sed semper in ecclesia preces nocturnas, quas Matutinas vocant,
itemque vespertinas, et Missam, atque alias Dei laudes coram se
volebat cum cantu solemniter celebrari. Itaque ad signum precum
nocturnarum mox cum juncta sibi familia ad ecclesiam prope-
rabat, non luto, non nivibus, non frigore, non pluvia, non aspe-
ritate ulla, vel aeris intemperie, nulla denique occasione eam re-
tardante , nisi forte adversa laboraret valetudine, quo minus ad
templum se conferret, divinum illic officium auditura, quantumvis
etiam ab ejus hospitio procul abesset. Quotquot babere poterat
sacerdotes, qui Missas dicerent, eorum omnium sacrificiis singulari

