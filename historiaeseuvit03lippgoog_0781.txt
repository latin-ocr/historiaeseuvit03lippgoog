OCT. 22 na s. Arsacio nr. ammiror.. 65⁴

doloribuS‚ qui liberasti multos a molestiis. » Sic execrandus ex
ec, quod laedat, nunquam autem ex eo, quod prosit, sibi lau-
dem tribuit. Haec ergo admirabili dixit Abercio‚ et impetum facit
in quemdam ex iis, qui ipsum circumsistebant, adolescentibus:
quem cum graviter discerpsisset, miserabiliter projicit in medium
omnium.

ξ 15. Magnus autem Abercius statim misericordia motus
adolescentis, et Deum precatus, eum malo solvit, et execrandum
illum daemonem procul expellit, re ipsa ostendens, quisnam sit
boni discipulus, et qui bene facere didicerit: et quisnam is sit,
qui est malus ab initio, et magister male faciendi aliis. Ille au-
tem non eo usque constitit, neque semel superatum esse satis
habuit: sed ei rursus bellum denunciat, cujus primum confli-
ctum non potuit sustinere. Quando enim invitus recessit, relicto
adolescente, aspera et impudenti voce usus: « Cito te, inquit, o
Aberci‚ vel invitum faciam videre Romanorum civitatem. » Hoc
autem non multo post evenit, ut deinceps ostendemus. Sanctus
enim Abercius domum suam reversuS, totos septem dies transegit
in jejuniis et nocturnis vigiliis simul cum iratribus, rogans ne
esset tanta inimici in eum potentia, ut quo ille eum duceret, ipse
sequeretur. Septima vero nocte ei in somnis apparens Dominus,
dixit: « Romam, o Aberci‚ mea venies providenti& ut qui in ea
sunt, meum nomen agnoscant. Esto ergo bono animo, gratia
enim mea tecum erit. » Tunc Sanctus e somno excitatus: « Fiat,
inquit, voluntas tua, Christe: et divinam apparitionem renun-
ciavit fratribus, » Sed ei quidem sic praedictum est sore, ut ve-
niret ad Romanorum civitatem.

§ 16. Malignus autem daemon, qui paulo ante eum eo ventu-
rum est minitatus, nihil differenS, venit Romam, et Imperatoris
Antonini filiam jam nubilem, et sexdecim annos natam, quae
Lucio quidem Vero fuerat desponsa ¹⁶, vocabatur autem Lucilla, et
caeteras suas aequales pulcritudine et magnitudine superabat,
ingreditur: et statim ciet furore, ut se discerperet, et dejiceret,
et dentibus morderet manus, et suas carnes manderet. Mater
autem Faustina (hoc enim erat nomen Augustae), simul cum
Antonino angebantur animo, et valde erant dubii ac perplexi,
et eam rem maximam ducebant calamitatem. Quod autem eis
maxime augebat animi aegritudinem, erat, quod puella fuerat
desponsa Lucio. Nam eum quidem jam miserat Antoninus ad
Orientem, bellum gesturum contra Regem Bulgessum *²st Inter eos
autem convenerat, ut stato die Lucius quidem ab Oriente, Antoni-
nus autem Roma venirent Ephesum: et in templo, quod ibi erat,
Dianae Antoninus, dea teste, traderet puellam, Lucius vero acci-
peret. Cum ergo Lucius, ut convenerat, propere navigaretEphesum,

¹· Desponsntionem hanc scriptores etiam prorant tam graeci quam launi meminerunt.
*³ Δ minio historicis Voloyeeuae nominatur.

