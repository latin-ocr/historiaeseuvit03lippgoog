OCT. 16 ns Quinnsnm marva. Amne. 447

nostr0, nisi feceris, rationem: non quod ille curaret, ubi aut
qualiter suum sepeliretur corpus, sed ut illud demonstraretur ,
quod servo suo revelaverat Deus. » Respondet Felix et dicit:
« Absit a nobis, confessor venerabilis: sed sepeliam te in una
basilicarum cum triumpho et gratia, quam mereris.» Cui beatus
Armogas: «Non, sed quod dixi, facturus es.» Ille timens Dei
hominem contristare, veraciter, quod ingesserat, promisit esse
facturum. Statim intra paucissimos dies comes bonae confessionis
de hac vita migravit. Festinavit Felix sibi delegatum sub arbore
fodere sepulcrum. Cui cum intextae radices et soliditas aridae
telluris moram facerent, et labore angeretur, quod tardius sancti
membra corporis humarentur, tandem, abscissis radicibus, multo
altius terram cavans, conspicit sarcophagum splendidissimi mar-
moris praeparatum, qualem forte nullus omnino habuit Regum.
Sed nec quendam Archiminum, nomine Masculinum‚ debeo prae-
terire. Qui cum multis insidiis premeretur, ut catholicam omit-
teret fidem, ipse eum Rex postea blandiendo affatibus seculari-
bus * mutabat, promittens multis eum divitiis cumulandum, si
voluntati eJus auditum facilem commodasset. Qui cum fortis
atque invictus maneret, jubet eum subire sententiam ‘capitalem,
ita tamen callidus occulte praecipiens, ut si in illa hora vibrantis
gladii pertimesceret ictum, magis eum occideret, ne martyrem
gloriosum fecisset. Si autem fortem in confessione conspiceret,
adgladio temperaret. Sed ille ut columna immobilis, Christo so-
li ante, fortis effectuS, confessor revertitur gloriosus. Etsi mar-
tyrem invidus hostis noluit facere, confessorem tamen nostrum
non potuit violare.

ἓ 9. Novimus et alium ea tempestate nomine Saturum. Qui
cum lucidum esset membrum Ecclesiae Christi, et pravitatem
Arrianorum libertate catholica frequenter argueret (tuit hic pro-
curator domus Hunerici), convenitur, accusante Marivado uodam
diacon0‚ quem Hunericus infaustus singulariter honora at, ut
fieret Saturus Arrianus. Promittuntur honores et divitiae multae,
‚si faceret: praeparantur supplicia dira, si nollet. Hac optione
proposita, ut si regalibus jussis non obediret, primo facta di-
scussione, et ante amissa domo vel substantia, distractis omnibus
mancipiis ac filiis, uxor ejuS, ipso praesente, camelario in con·
jugium traderetur. Quod ille plenus De0, magis ut velociter pro-
venisset, im ios provocabat. Ob quam causam uxor ejus induc1as
visa est ab is qui exequebantur, nesciente marito, petisse. Ac-
cedit ad maritum alia Eva, consilio magistrata serpentis. Sed
ille, Adam non fuit, qui illecebrosa vetitae arboris poma contin-
geret: quia non indigem, sed SaturuS‚ vocabatur, saturatus ab
ubertate domus Dei, et torrente deliciarum ejus potatus, Ad-
venit mulier ad locum, ubi maritus singularis orabat, conscisffls

* Invitabat, legendum puto.

