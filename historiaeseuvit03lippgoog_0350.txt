308 nn s. insumo coxrssss. OCT. 9

erat coelitus, in beatorum Petri et Pauli Apostolorum honorem,
templum aedificat, Cellam Apostolorum illud vocans. In ea vero
Cella ipse porro secum habitavit, et humanam fugiens laudem ‚
mundo se celavit, vixitque Deo, atterens corpus suum fame et
frigore, semper degens in cilicio et cinere, sciens quod per mul-
tas tribulationes oporteat nos intrare in regnum Dei.

§ ὅ. Ea tempestate, Cameracensis ⁴* Ecclesia Autberto praesule
sanctissimo gaudebat, et tanti viri meritis in coelum usque sese
porrigebat, ejus fidei ceu lucis columnae innitens, in ea spe et
charitate fundata. Is praeclarus EpiscopuS, comperta beati Gisleni
sanctitate, jubet eum ocyus ad se venire, probare volens, utrum
ex Deo spiritus esset. Non cunctatur Gistenus, sed humiliter se
dans itineri, ubi ad pagum, quem rustice Resinum vocant, acces·
sit, nocte imminente, humanissime acceptus est hospitio a quo-
dam ingenuo paupere, qui etiam obnixe eum rogavit, ut rever·
tens ad ipsum diverteret. Postquam ad Episcopum Autberturn
venit, jussus est dicere genus suum, et rationem susceptae pere-
grinationis. Tum ille paucis expediens: « Natione‚ inquit, sum
Graecus, religione Christianus, professione monachus, sacerdotum
minimus. In Gallias veni, cupiens habitare in loco, quem Ursi-
dungum vocarunt, ibique templum construere in honorem Petri
et Pauli Apostolorum, ut divinitus iussus sum. quue ut ex oris
tui sententia fieret, decreveram quidem copiae impetrandae et con-
silii expetendi causa ad tuam accedere sanctitatem, sed prudentia
tua meam ignaviam antevertit.» Cernens beatus Autbertus multam
in sancto viro apparere virtutem et religionem, sanctis sermoni·
bus confirmato, et supernae benedictionis munere aucto, facit co-
piam recedendi, et ea, quae Apostolus mandarat, exequendi. Abit
llle, cupiensque ad amicam redire solitudinem, nocte ejus cursum
retardante, repetit hospitium supradictum, et hospes nitidas ei
apparat aedes. Discumbente autem illo, hospes ad ejus vestigia
advolutus, rogat humiliter, ut divinam imploret misericordiam
pro ipsius uxore, ob partus difficultatem jam pene moriente.
Respondet vir sanctus: « Facessat dolor omnis: geminum tibi
sup editat gaudium, uxor incolumiS, et infans vagiens.» Mox vir
fide is se confert ad conjugem, videt vera esse quae dixerat Gi-
slenus; revertenS, laudes promit Deo: rursusque ad pedes sancti
viri se abjiciens, orat ut infantem natum baptizare, et sacro chris-
mate ungere, et sibi filium asciscere dignetur. Non se ad haec
difficilem praebet vir Dei, perpetuo sitiens animarum salutem;
omnibusque peractis, cum hospite suo iter prosequitur. Ubi autem
Ursidungum venere, animadvertens sancti viri hospes locum illum
commodum esse Christo servientibus, quicquid Resini juris habere
videbatur, beatissimis Apostolis, terrae principibus. donavit.

ἓ 8. Cum autem Deo et hominibus carus Amandus EpiscopuS‚

¹⁸ Cambrm’.

