OCT. 20 nn s. Anmmo mar. 595

filium. Atque primum quidem, qui sicin matrem insanierat, ut
volebant ejus verba, ille, cum esset marituS, puniit. Postea au-
tem cum scivisset esse mentitam, ipsam quoque occldit, in eam
ferens sententiam omnium justissimam. Ad Christum autem de-
clinavit ab illo vocatuS, quando difficillimum commisit proelium
adversus Maxentium. Tunc enim ei in meridie apparuit signum
CruciS, radiis Solis splendidius, et litteris belli significans victo-
riam. Nam nos quoque ipsi signum adspeximus, curn bello in-
teressemus, et litteras legimus. Quinetiam totus quoque id est
contemplatus exercitus; et multi hujus rei testes sunt in tuo exer-
citu. Quid autem haec dico? Christum enim Prophetae multis
ante seculis praenunciarunt, ut tu quoque scis optime, nisi tua
sponte velis esse surdus, Sunt autem ejus adventus multa testi-
monia: et ut alia omittam, eorum, qui a vobis coluntur, deorum
responsa, et praedictioneS, et scripta Sibyllina, et Virgilii Ro-
mani poe’siS, quam vos vocatis Bucolicam, haec satis de eo si-
gnificant. Caeterum ipse quoque Apollo, qui apud vos habetur in
inagna admiratione, cujus est propria divinatiO, de Christo talem
effatus est sermonem:

Ο utinam non extremo miserande minister,
QuaesisseS, quisnam ille DeuS, quis spiritus ille,
Instar qui botri complectitur omnia circum,

Lucem, astra, et fluvios, et tartara, et aera, et ignem.
Invitum qui me propellit ab aedibus istiS.

Sola mihi tripodum nunc en aurora remansit.

Hei, hei me, tripodes, deflete. Extinctus Apollo est,
Extinctus. Vir me coelestis lumine perdit.

Et passus Deus est: deitas non passa sed ipsa est. υ

ἓ 8⁰. Respondens autem foedifragus Julianus: « Existimo,
inquit, o Artemi, te non venisse in Aegyptum Ducem exercimS,
sed vatem potius quemdam, aut Menagyrtem, ac circumforaneum
nebulonem, et anuum temulentarum veteres atque adeo antiquatas
narratiunculas et fabulas colligentem.» Martyr autem: (ι Non
recte existimasti, o Imperator, nec ut tuam decet sapientiam et
virtutem. Ex tuis enim diis, et iis, quae tibi sunt gratae, disci-
plinis, facio demonstrationes, ut ex iis, quae tibi sunt cognita, di-
scas mysterium veritatis. Neque putes me mihi placere ornatis
Graecorum verbis (Oleum enim peccatoris non z'mpinquet caput
meum *), sed tuae animae curam gerens, moveo omnem lapidem,
ut tu persuadeariS. Existimo namque, quod sicut veterem Adam,
et primum parentem excaecavit Satan per inobedientiam, et esum
fructus vetitae arboris; ita etiam, o Imperator, invidens tibi sa-
lutem, te privarit Christi fide. Quod autem Solem et Lunam, et
stellaS, deos vocaS, pudet me tuae ignorantiae, ne dicam impro-
bitatis, quod et eas honorare constitueris, et magis quam alias

¹· psalm. 140.

