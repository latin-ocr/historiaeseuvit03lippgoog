OCT. 3 nn s. chasano Annua ancxir-:nsi 89

me gestum erit, tu, auspice Christo, ejus particeps effici merea-
ris. » Turn vero ComeS‚ subortis lacrymiS, singultiens respondet :
« Itane, amicorum amicissime, amicum prorsus unanimem deser-
turus es? Ecquid vero tibi in me displicuit? In te, eheu, hactenus
recumbebam, in mutua inter nos concordia atque animorum con-
spiratione acquiescebam. Sed ut conjici0, evangelica auctoritate
edoctus, gladius Salvatoris nos vult aliufn ab alio separare. Alio-
qui nisi divinitus isthuc fieri existimarem, quis te vel centimanus
gigas a meo posset complexu divellere? Nunc vero, quando tibi
coelitus hic animus aspiratur, ne temere videar aspernari preces
tuas, fiat voluntas Dei, et quod tu petis a me.»

Dulcia fraternis tunc imprimit oscula labris,

Edidit et talem moesto de pectore vocem:

Nostrae pars animae, nostri memor estc, valeque.
Atque gemens valde, permisit abire gementem.

ξ 11. Porro vir Domini inde recedens, ad Tungrensem epi-
scopum Stephanum recta proficiscitur: ut quia post 'summum
pastorem, pastor ejus erat, ab eo hac in re et consilium peteret.
et facultatem. Plurimum· enim id sibi profuturum credebat, si
cum episcopali benedictione hostia viva Deo offerri mereretur.
Ab illo autem ea, qua par erat, reverentia acceptus, sive quod
ei cognatus esset, sive quod ejus sanctitatem optime nosset, inter ¹
mutua de rebus salutaribus colloquia, aperit ei causam adventus
sui. At venerabilis antistes, ut erat et in Scripturis eruditissi-
mus, et ore facundissimus, multis eum verbis praemonere coe-
pit, ita dicens: « Equidem, fili mihi carissime, non derogo quic-
quam devotioni tuae: sed tibi summopere cavendum est, ne ausus
sis in humeros tuos sarcinam imponere, quam postea, velis nolis,
cum ignominia deponas. Animi tui propositum non potest non

lurimum commendari, sed etiam perfectioribus viris formida-
ile videri potest. At tu ignoras , in mille sese formans transfe-
rentis Satanae versutias? Quod ergo vix potest clericuS, divinae
scripturae clypeo munitus, quonam pacto laicus sibi promittet,
eo praesidio destitutusi» Ad quae Christi tyro sic respondit: « Et
eg0‚ mi pater, haec ipsa non semel reputavi mecum: sed non
ego meis nitor viribuS‚ sed Domino commendans corpus et ani-
mam, mundi hujus gloriolam cum suis oblectamentis contemno. »
Tum rursus Episcopus: « Quando, ait, sili carissime, animo te vi-
deo esse fixo et obfirmam, ne videar dissuadere , quod potius
hortari et persuadere debeam, si quid vovisti Domin0‚ id reddas :
melius est enim non vovere, quam post votum promissa non
reddere.» Deinde ab omnibus eum peccatis absolvens, summae
Trinitatis signaculo consignat, et cum eum osculatus esset, hanc
adiunxit benedictionem:

ιι Jesu, summa salus, hominum qui respicis actus,
Cui nihil occultum, cui pectora nostra loquuntur:

