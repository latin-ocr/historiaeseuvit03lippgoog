572 DE s. Aouimno EPISC. Enaoicensi OCT. ⁴9

nudum pavimentum? Carnales pastoreS, ut sese uberius pascant,
ipsa sua refectione pascendis ovibus Christi se providere simu-
lant, et perinde ac si in domibus Regum sint, mollibus se ve-
stiunt, ne alii nudi remaneant, qui melius in spiritu tegerentur.
Si sunt pastores ‚ minus pretiosis, magisque religiosis vestibus
operiantur. Sed ajunt laborem se serre non posse, nisi sic refi-
ciantur et induantur. Verum dum necessitati consulere se fin-
gunt, consulunt voluptati, et indulgent superfluitati: non utique
imitantes vestigia magni illius Martini Turonensis, aut Germani
Antisiodorensis: qui non pro diurna, sed pro aeterna mercede
militanteS, paverunt gregem Christi jejuniiS, vigiliis et laboribus
suis, ut eorum exemplo disceret eo redire jejunando, unde in
primo parente excidit manducando. Nemo enim sic invitat con-
cionando, quantum faciendo: nec bene jejunia suggerit, qui sub
quocumque praetextu epulis vacat. Quod sane cavens AquilinuS,
abstinendo et vigilando melius pascebat subditos, quam si absti-
nentiam illis praedicam, ipse epularetur: aliisque mortifican-
dae carnis asperitatem commendans, ipse molliter et delicate
viveret.

ἓ n. Legitimum ergo ille Christo testimonium perhibuit, et
Christus illi quoque reddidit testimonium. Sicut enim ille quos
poterat, intus illuminabat, curabat, erigebat: ita Christus ei
praestitit gratiam et facultatem etiam extrinsecus illuminandi,
sanandi et erigendi: adeo ut Crucis signo liberaret, quos per eam
liberandos praedicabat: nec ulla corporalis infirmitas ejus pre-
cibus resisteret, qui suis exemplis et doctrina spiritales aegri-
tudines depellebat. Cur enim Christus ei argentum negaret, cui
largiebatur aurum? Cui animorum curandorum gratiam contu-
lerat, cur corporum non conferret, quorum et facilior est medi-
cina, et potura minor? Immo per evidentia, quae praestabat,
munera, atentia in eo charismata et confirmabat, et declarabat.
Sed Vir Domini in cunctis, quae per eum,Cbristus efficiebat sui
custodiam non omittens, intantum timebat, ubi merito timor
adhibendus erat, ut illic etiam plerumque trepidaret, ubi non
erat timor. Eam ob rem semper Dominum precabatur, ut fene-
stras corporis sui aut obstrueret, aut custodiret, ne per eas noxia
irreperet concupiscentia. eum qua mors solet ingredi. Malle enim
se testabatur orbatum luminibus intrare in re num Dei, quam
illis integris mitti in gebennam. Ejus vero preci us annuens is,
qui omnes in suo nomine, boc est, veram salutem suam petentes
exaudit, exteriores capitis eius fenestras, lucis ministraS, qua pie-
tate rogatus est, clausit3 sed cumulatius cordis oculos aperiens,
multiplici foenore lucis externae orbitatem compensavit. Ita enim
sine oculorum adminiculo ad ecclesiam veniebat, ac si illis plane
integris viam cerneret, quam calcabat. lmmo etiam hoc ipso,

quod lumen nocturnis horis non requirebat, sicut faceret, 'sk

*¹-

