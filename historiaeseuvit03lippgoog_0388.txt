346 na s. crunno conr. OCT. tt ¹

explicaret. Tum ille vir pius, audiens tantam uxoris suae sae-
vitiam, ab imo pectore suspirans, jussit illum secum reverti.
Nolentem reverti prae timore, vi coegit, dixitque ad omnes qui
illic aderant: « Ingressus domum, jubebo mihi potum adferri.
Quod si illa potum vituperaverit nos contra eum laudemus, ut
pudore afficiatur. » Inde domum intranti occurrit tota familia,
ejulant et clamitant omneS, se graviter caeSOS, injuste spoliatos.
modis omnibus miserabiliter vexatos. Ille hoc videns„ animo con-
turbatus est, et versus ad uxorem: ‹ Conturbet te DeuS, inquit,
sicut alios perturbasti. Oportebat bonum operari ad omnes, ma-
xime ad domesticos fidei. Sive enim servus, sive liber, omnes in
Christo unum sumus, Parce ergo servis tuis, pone modum sae·
vitiae tue. » Eademque hora jussit pecus omne e pastu reduci,
et singulis quod suum erat restitui. Deinde cum sedisset quasi
sitibundus, potum afferri praecepit. Et cum, cervisia allata, ab
omnibus ex ordine biberetur, femina illa, more sue, nequiter
illam vituperabat. Sed sanctus Gummarus», et omnes qui cum
illo venerant, egregie eam efferebant, atque ita mulierem pudore
affectam tacere compulerunt. Post haec convivium lautum et eo-
piosum apparari jussit, tam servos quam liberos ad illud invitans:
et cum emnium animos paterna consolatione recreasset, exhila-
ratos a se dimisit in domos suas. Atque hoc humanitatis exem-
plum ille sanctus vir posteris suis reliquit.

ξ 8· Porro sanctus Gummarus magis magisque Deo intendere,
sanctioribusque in dies studiis vacare conabatur, sicut etiam om-
nium bonorum interest, ut de virtute in virtutem proficiscantur.
Animum itaque ultra terrena et caduca erigens toto desiderio
coelestibus inhiabat, ut videret Deum deorum in Sion. Igitur iu
sancto ejus pectore an non tibi videtur versari consilium Dei?
« Hactenus, inquit, militavimus Regi terreno; deinceps mili·
tandum est Regi Regum Christo. Parum est, pro labore prae·
sentis militiae capere praemia peritura; optimum vero, sanctitate
vitae dona promereri sempiterna. Despiciendus est mundus iste,
qui tamen alioqui sugit a nobis, et omnis gloria ejus instar foeni
marcescit. In castra ergo summi Imperatoris devotus miles venio:
bunc sequor, hunc diligo, hunc constanti perseverantia per fidem
observo. » Itaque commendans se Deo, cum nonnullis e vicinis
suis Romam. profectus est.

ξ 2. Adverte hic , Lector, jucundum novumque miraculum.
Primo suscepti itineris die, nou longe a domo sua regressus,
fixit tentorium juxta fluvium Natam, arboremque pu cherrimam
illic stantem, quod ad fulciendum tentorium esset necessaria ,
jussit succidi. Mox adest loci illius possessor rusticuS, planeque
iracundus in omnes invehitur, nullique parcens, cunctos incusat;
versusque ad sanctum Gummarum‚ multa verborum asperitate
eum vexans, ι Cur, inquit, agrum meum pervasisti? En hic

