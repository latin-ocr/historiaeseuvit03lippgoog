OCT. 8 DE s. neumam MART. 249

famain omnes partes3 et praedicabat Trinitatem, non solum iis
qui erant Thessalonicae, et in Graecia, sed etiam longinquis de
ipso audientibus, Cum autem in eo esset, et pulcrum illud do·
ctrinae fluentum profunderet, veniuntad eum quidam, quorum
munus erat scrutari Christianos, et per illorum proditionem sibi
acquirere benevolentiam Imperatoris, ltaque Demetrius non in
angulis, ut jam ante significavimus, exercens Christianismum ,
neque nocturnus Christi discipulus, immo vero magister verita-
tis, et aperte confitens pietatem, ab eis comprehenditur, et de-
ferturad Imperatorem , quod teneret quidem opinionem Chri-
stianorum, res autem deorum aperte rideret et subsannaret.
Maximianus autem tunc erat ThessalonIcae, qui magnus quidem
evaserat ex bello gesto adversus Sarmatas et Scythas, multo au-
tem magis agnoscebatur ex crudelitate, quam exercebat adver-
sus pios. .

ξ 8. Cum primum ergo haec audiisset Imperator, varie fuit
affectus. Stupebat, dolebat, timebat, irascebatur. Stupebat, pro-
pter novitatem ejus quod audiebat. Dolebat, propter viri jacturam.
Timebat, ne cum talis esset, alios traheret ad suam religionem.
Irascebatur, quod honoris ei delati nullam duxisset rationem.
Sed cuni non posset soli credere auditui, ut qui ferre non posset
se tanti viri facere jacturam (nam quod non vult aliquiS, nec fa-
cile potest credere), voluit etiam oculos assumere testes ejus quod
fuerat auditum. Jubet ergo virum ad se adduci. Is autem coram
constitutus, non extimuit imperii magnitudinem, non est reve-
ritus ea quae exspectabantur, supplicia , non judicis formidavit
saevitiam: sed hanc crudelitatem ille ratus esse materiam aper-
tius ostendendi suum in Christum amorem, tamquam leo protinus
accessit ad certamen , non molliter aut effeminate adspiciens,
neque abjecte aliquid dicens; sed suis potius verbis confirmans
ea quae prius Tyrannus de eo audierat: quod esset quidem mi-
les Christi, et ejus solius adorator; quod tantum abesset, ut deos,
qui abeo dicebantur et colebantur, honoraret, ut eos etiam aperte
irrideret et abominaretur; quodque tormenta, quae ille minare-
tur, tunc pati aegre ferret, quando viderit tortores aut clementiuS, .
aut parcius inferre , quam desideraret: « Honores autem tui, in-
quit, o Rex, et bona, quae das iis qui tibi parent, quomodo eum
allexerint, qui tui imperii invidiosam coronam, illud ipsum, in-
quam, imperium cum opibus et thesauris, aeque ac tenuem pul-
verem despicit et habet contemptui? Quod si etiam mihi mor-
tem intuleriS, tunc scias te mihi facere, quod est maxime optan-
dum, ut qui ad veram vitam, etad Christum transmitta5‚ quem
magiS, quam ipsam, desidero. »

ξ 4. Haec postquam audivit Maximianus, quae ingenti spiritu,
summaque constantia, et maxima libertate dicta fuerant, tunc qui-
dem diflert tormentum, callide id potius faciens, quam benigne.

